---
enable: true
title: "Metodo"
description: ""

# Metodo
features:

  - title: "LINGUAGGIO"
    image: "/images/legame/linguaggio.jpg"
    content: "“Al mio cane manca solo la parola”
Quante volte hai sentito questa frase? Ebbene, sappi che il tuo cane ha un linguaggio ben preciso, fatto di segnali, gesti, posture e vocalizzi, un po’ come la lingua dei segni. Una volta che conoscerai il significato di questi segni potrai capire esattamente cosa il tuo cane vuole dirti e potrai “tradurlo” a chi ti circonda! Ma ti dirò di più: tu stesso potrai utilizzare questi segnali per parlare al tuo cane nella “sua” lingua, e ti accorgerai che il tuo cane ti ascolta splendidamente perché capisce tutto ciò che gli stai comunicando!"
    button:
      enable: false
      label: "Consulta qui la mia formazione"
      link: "/chi_sono_io"

  - title: "EMOZIONI"
    image: "/images/legame/emozioni.jpg"
    content: "Uno dei motivi per cui amiamo tanto i cani è la loro spontaneità nel vivere ed esprimere le loro emozioni. Una spontaneità che apparteneva anche a noi quando eravamo bambini, ma che abbiamo smorzato con la logica e dalla razionalità che sono subentrate con l’età adulta. Per poter comprendere a fondo il tuo cane avrai bisogno di conoscere molto bene il modo in cui vive le sue emozioni ed il modo in cui risponde alle tue: i cani sono spugne emotive, assorbono le nostre emozioni, se ne fanno carico e ce le restituiscono amplificate. Il comportamento che il cane mette in atto quasi sempre ha origine da un’emozione, ed è per questo che non è sufficiente limitarsi a premiare o punire un dato comportamento. Quando riuscirai ad identificare le emozioni del suo cane dal modo in cui tiene la coda o le orecchie, quando sarai consapevole di come puoi utilizzare le tue stesse emozioni per contagiare e modificare le sue, allora ti renderai conto che basta modificare leggermente la tua postura o il tuo respiro per cambiare far calmare il tuo cane o farlo sentire più sereno."
    button:
      enable: false
      label: "Get Started Now"
      link: "https://github.com/zeon-studio/hugoplate"

  - title: "GIOCO"
    image: "/images/legame/gioco.jpg"
    content: "Il gioco è la base della relazione, ed insieme alla passeggiata rappresenta il momento di maggior qualità che trascorri insieme al tuo cane. Questo è valido per i cani adulti ed a maggior ragione per i cuccioli, che nel gioco esprimono tutto ciò che conoscono. Il gioco è una palestra di vita, insegna ai cuccioli le regole sociali, li aiuta a capire dove inizia e dove finisce il proprio corpo, li aiuta a dosarsi per non sfociare in lotta. Un gioco sfrenato e “istintivo” come quelli che molti proprietari inconsapevolmente mettono in atto con i loro cuccioli può essere fortemente diseducativo. Il mio protocollo prevede studiare insieme a te dei giochi che permettano al tuo cane di sviluppare le sue inclinazioni di razza, lo divertano, lo stanchino e soprattutto siano educativi, lo aiutino a sviluppare concentrazione, autocontrollo e capacità di ascolto. Tu, che gli proporrai questi giochi fighissimi, diventerai ai suoi occhi la persona più interessante del mondo. Immagina quando il cane penderà dalle tue labbra aspettando di sapere quale gioco fighissimo gli proporrai oggi e sarà più interessato a te che a qualsiasi altra cosa abbia intorno!"
    button:
      enable: false
      label: "Get Started Now"
      link: "https://github.com/zeon-studio/hugoplate"

  - title: "ASCOLTO"
    image: "/images/legame/ascolto.jpg"
    content: "La chiave di una buona relazione è una buona comunicazione, e quest’ultima inizia proprio con l’ascolto. Allo stesso modo il mio lavoro inizia con una Consulenza in cui mi pongo in ascolto di tutti i tuoi dubbi, preoccupazioni e necessità. Ascolto ciò che mi racconti e ciò che è importante per te. E ascolto ciò che il tuo cane comunica. Ci ragioniamo insieme e diamo forma ad un progetto che coniughi i tuoi obiettivi con i bisogni e le necessità del tuo cane, un percorso condiviso che vi condurrà verso una quotidianità insieme più serena, appagante e piacevole in modo che tu possa goderti appieno la complessa ma fantastica esperienza che è vivere con il tuo cane."
    button:
        enable: false
        label: "Consulta qui la mia formazione"
        link: "/chi_sono_io"

  - title: "MENTE"
    image: "/images/legame/mente.jpg"
    content: "Lo studio della mente del cane è uno dei pilastri su cui si basa tutto il mio metodo. La ricerca scientifica negli ultimi dieci anni si è concentrata molto sulla mente del cane e sulla natura del legame che questa meravigliosa specie ha con noi, scoprendo più cose di quante non ne sapessimo da centinaia di anni a questa parte. Il metodo L.E.G.A.M.E. è basato sui più recenti studi scientifici e viene costantemente aggiornato grazie alla mia formazione continua. Studiare la mente del cane significa liberarsi dai vecchi miti e dalle false credenze, ma capire davvero come “funziona” il cane. Un esempio dall’immediato utilizzo pratico è lo studio degli ormoni: quando un cane mastica produce serotonina, un ormone che provoca una diminuzione dello stress ed un aumento della sensazione di appagamento e serenità. Quando il cane viene sgridato si sente minacciato e ciò provoca un aumento dell’adrenalina e del cortisolo, ormoni che mettono il corpo in uno stato di tensione, aumentano la reattività e la forza con cui il cane risponde agli stimoli. Alla luce di queste conoscenze, puoi capire da solo che se sgridi il tuo cucciolo mandandolo in cuccia difficilmente riuscirà a restarci a lungo mentre se gli dai un masticativo naturale che lo tenga impegnato per una quindicina di minuti non solo resterà in cuccia da solo tranquillamente, ma probabilmente raggiungerà uno stato di benessere tale da addormentarsi da solo, permettendoti di fare le tue faccende con calma."
    button:
        enable: false
        label: "Consulta qui la mia formazione"
        link: "/chi_sono_io"

  - title: "ESIGENZE"
    image: "/images/legame/esigenze.jpg"
    content: "Come ogni persona, anche ogni cane è un individuo unico, diverso da tutti gli altri, con le sue esigenze, o in altri termini “bisogni”, ciò che gli serve per stare bene ed essere soddisfatto.
        “Ogni comportamento che il cane mette in atto serve a soddisfare un bisogno”
        Questa frase è come un mantra nei miei percorsi di educazione.
        Riuscire ad identificare i bisogni del tuo cane è la chiave per capire ogni suo comportamento.      Riuscire a soddisfarli è il modo più duraturo e funzionale per eliminare i comportamenti        “problematici”, rendendolo sereno, tranquillo e felice.
        Per questo una delle fasi fondamentali del mio metodo è aiutarti ad identificare i bisogni che      muovono i comportamenti del tuo cane e poi soddisfarli tramite attività piacevoli ed appaganti,     che aumenteranno il vostro affiatamento ed eviteranno lo sviluppo di atteggiamenti pericolosi o    problematici da parte del tuo cane."
    button:
        enable: false
        label: "Consulta qui la mia formazione"
        link: "/chi_sono_io"

# don't create a separate page
_build:
  render: "never"

---
